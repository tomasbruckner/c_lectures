# Vítejte na kurzu programovacího jazyka C
Vítám všechny, kteří zabloudili až do tohoto kurzu. Kurz je udržován jako open source [zde](https://github.com/tomasbruckner/c_lectures). Pokud byste se chtěli ke kurzu vyjádřit (dát zpětnou vazbu, napsat nápad na vylepšení nebo vyjasnit nějaký koncept), tak je můžete použít například Github diskuze [zde](https://github.com/tomasbruckner/c_lectures/discussions).



## O mně
Mé jméno je Tomáš Bruckner a rád trávím čas programováním. Vystudoval jsem bakalářský a magisterský program na Vysokém učení technickém (VUT) v Brně na Fakultě informatiky (FIT). Zde jsem také strávil jeden rok doktorského programu, kde jsem byl cvičící předmětu [Základy programování](https://www.fit.vut.cz/study/course/244899/.cs), což je právě jeden z nejdůležítějších předmětů prvního semestru, kde se studenti učit programovat a učí se to také na jazyku C.


## Proč jsem tento kurz vytvořil
Když se podívám zpětně na to, jakým způsobem je učen jazyk C na univerzitě, tak nejsem úplně spokojený. Moje zkušenost byla velmi negativní jak s přednáškami, kde většina studentů přestane chodit. Tak i s cvíčíma, kteří to dělají jenom z povinnosti, aby splnili počet hodin, které musí odpracovat pro fakultu. Když jsem pak byl i jako cvíčící tohoto předmětu, tak jsem to viděl na vlastní oči.

Pro velkou část cvíčících je to první předmět, který mají na starost. Nemají zkušenosti s vedením cvičení. Nemají zkušenosti s komunikací se studenty. Nejsmutnější je, že často ani nemají zkušenosti s jazykem C. Naposledy ho viděli ve stejném předmětu, který zrovna učí a od té doby dělají v něčem úplně jiném. Nechcou se na cvičení připravovat, protože to pro ně nemá žádnou hodnotu. Chcou to mít co nejrychleji za sebou a věnovat tomu minimální čas a energii.

Samozřejmě existují i zde jednotlivci, kteří dělají svojí skvěle a za to jim tleskám. Pro studenty to je však loterie, jestli si vytáhnout skvělého cvičícího, který jim všechno skvěle vysvětlí. Nebo budou mít smůlu a odnesou si ze cvičení 30% toho, co by mohli u někoho lepšího.

Proč tedy nevytvořit alternativu, co by student mohl použít. A co existují alternativy? Nedalo by se použít již existujícího? Nejvíce doporučovaná knížka je `Učebnice jazyka C` od Pavla Herouta, která má dva díly. Já jsem je obě četl, ale pro mě osobně mi přišlo, že tempo knihy je velmi pomalé. Na celkem 717 stranách (první díl 280, druhý 437) jsem se vlastně dozvěděl zhruba 1/2 obsahu tohoto kurzu. Další velmi populární zdroj je knížka `The C Programming Language` přímo od autorů jazyka C. Ta vyšla v roce 1978 a je psána i stylem sedmdesátých let. Navíc u knížek je problém, že si zdrojový kód nemůžu zkopírovat a pustit u sebe.

Dále jsou na internetu různé tutoriály, ale ty z mého pohledu trpí několika problémy. Některé nejsou zdarma. Většina z nich jsou jenom v angličtině (chtěl jsem mít kurz v češtině) a z těch co jsem viděl já, tak všechny jsou jenom hodně povrchové. Navíc je problém kontaktovat autora kurzu a zeptat se, když něčemu nerozumím.

Všechny tyto problémy jsem chtěl vyřešit právě tímto kurzem. Chtěl jsem něco, co bude nahrazovat kurz na vysoké škole obsahem znalostí, které si odsud odnesete. Chtěl jsem něco v češtině. Chtěl jsem něco, kde se mě jako autora můžete zeptat, když něčemu nerozumíte (viz link na začátku příspěvku). A případně i něco, kde může přispět i kdokoliv další a udělat tenhle kurz ještě mnohem lepší.

## Pro koho je kurz určen
Určen je pro začatečníky, kteří se chtějí naučit programovat v jazyce C. Ať už s programováním teprve začínají nebo již mají nějaké zkušenosti s jiného programovacího jazyka.

## Proč právě jazyk C
Jazyk C je nízkoúrovňový jazyk s nízkou úrovní abstrakce. Co to znamená? Že jazyk za vás toho moc neudělá a všechno si musíte udělat sami. Proč je to výhoda? Díky tomu pochopíte principy paměti a co se děje pod povrchem programovacích jazyků s vyšší úrovní abstrakce (JavaScript, PHP, Python a další). Tím dokážete pracovat efektivněji v libovolném jazyce a budete mít mnohem hlubší porozumění programování.

